---
id: create-a-new-react-app
title: ახალი React-აპლიკაციის შექმნა
permalink: docs/create-a-new-react-app.html
redirect_from:
  - "docs/add-react-to-a-new-app.html"
prev: add-react-to-a-website.html
next: cdn-links.html
---

უფრო კომფორტულად მუშაობისათვის გამოიყენეთ ინტეგრირებული ხელსაწყოთა ნაკრები.

ამ გვერდზე განხილულია რამდენიმე პოპულარული ხელსაწყოთა ნაკრები React-ისათვის, რომლებიც დაგეხმარებათ ისეთი ამოცანების შესრულებაში, როგორებიცაა:

* ფაილებისა და კომპონენტების მასშტაბირება;
* მესამე მხარის (მიერ უზრუნველყოფილი) ბიბლიოთეკების გამოყენება npm-დან;
* ხშირი შეცდომების ადრეული გამოვლენა;
* დეველოპმენტის პროცესში CSS-ისა და JS-ის მყისიერი რედაქტირება;
* კოდის წარმადობის გაუმჯობესება წარმოებაში ჩაშვებისათვის.

ამ გვერდზე განხილული ხელსაწყოთა ნაკრაბების **ასამუშავებლად დამატებითი კონფიგურაცია საჭირო არ არის**.

## შესაძლოა თქვენ არ გჭირდებოდეთ ხელსაწყოთა ნაკრები {#you-might-not-need-a-toolchain}

თუ არ გაქვთ ზემოთ აღწერილი პრობლემები ან (ჯერჯერობით) საკმარისად კარგად არ ფლობთ JavaScript-ის ინსტრუმენტებს, განიხილეთ [React-ის დამატება HTML-გვერდზე `<script>` ტეგის გამოყენებით](/docs/add-react-to-a-website.html), საჭიროების შემთხვევაში, [JSX-თან ერთად](/docs/add-react-to-a-website.html#optional-try-react-with-jsx).

ეს ასევე არის **უმარტივესი გზა არსებულ ვებსაიტზე React-ის დასამატებლად.** საჭიროების შემთხვევაში, უფრო დიდი ხელსაწყოთა ნაკრების დამატება ყოველთვის შეგეძლებათ.

## რეკომენდებული ხელსაწყოთა ნაკრებები {#recommended-toolchains}

React-ის გუნდი, პირველ რიგში, რეკომენდაციას უწევს შემდეგ გადაწყვეტილებებს:

- თუ თქვენ **სწავლობთ React-ს** ან **ქმნით ახალ [ერთგვერდიან](/docs/glossary.html#single-page-application) აპლიკაციას,** გამოიყენეთ [Create React App](#create-react-app).
- თუ თქვენ ქმნით **სერვერის მხარეს ასახვად (server-rendered) ვებსაიტს Node.js-ის გამოყენებით,** სცადეთ [Next.js](#nextjs).
- თუ თქვენ ქმნით **სტატიკურ შინაარსზე ორიენტირებულ ვებსაიტს,** სცადეთ [Gatsby](#gatsby).
- თუ თქვენ ქმნით **კომპონენტთა ბიბლიოთეკას** ან **ახდენთ არსებულ კოდთან ინტეგრირებას**, სცადეთ [უფრო მოქნილი ხელსაწყოთა ნაკრებები](#more-flexible-toolchains).

### Create React App {#create-react-app}

[Create React App](https://github.com/facebookincubator/create-react-app) არის კომფორტული გარემო **React-ის სწავლისათვის** და საუკეთესო გზა React-ის გამოყენებით **ახალი [ერთგვერდიანი](/docs/glossary.html#single-page-application) აპლიკაციის** შესაქმნელად.

აღნიშნული ხელსაწყო უზრუნველყოფს დეველოპმენტის გარემოს მოწყობას, რათა შეძლოთ JavaScript-ის უახლესი ფუნქციონალით სარგებლობა; უფრო სასიამოვნოს ხდის დეველოპმენტის პროცესს, აუმჯობესებს თქვენი აპლიკაციის წარმადობას და ამზადებს მას წარმოებაში ჩასაშვებად. საჭიროა, თქვენს მოწყობილებაზე ეყენოს [Node ვერსია >= 10.16 და npm ვერსია >= 5.6](https://nodejs.org/en/). პროექტის შესაქმნელად (და გასაშვებად) გაუშვით შემდეგი ბრძანებები:

```bash
npx create-react-app my-app
cd my-app
npm start
```

>შენიშვნა
>
>პირველ ხაზზე მოცემული `npx` არ არის ბეჭდვითი შეცდომა. ეს არის [პაკეტის გამშვები ინსტრუმენტი, რომელიც მოყვება npm-ის 5.2+ ვერსიას](https://medium.com/@maybekatz/introducing-npx-an-npm-package-runner-55f7d4bd282b).

Create React App არ ამუშავებს backend-ის ლოგიკას ან მონაცემთა ბაზებს. ის მხოლოდ frontend-ის შესაქმნელად განკუთვნილ ბრძანებებს უზრუნველყოფს. ასე რომ, მისი გამოყენება შეგიძლიათ ნებისმიერ თქვენთვის სასურველ backend-თან. რეალურად, აღნიშნული ხელსაწყო იყენებს [Babel](https://babeljs.io/)-ს და [webpack](https://webpack.js.org/)-ს, მაგრამ მათ შესახებ რაიმეს ცოდნა არ გჭირდებათ.

როცა თქვენი აპლიკაცია მზად იქნება წარმოებაში ჩასაშვებად, გაუშვით ბრძანება `npm run build`, რომელიც `build` საქაღალდეში შექმნის თქვენი აპლიკაციის ოპტიმიზირებულ ვარიანტს. შეიტყვეთ მეტი Create React App-ის შესახებ [მისი README-დან](https://github.com/facebookincubator/create-react-app#create-react-app--) და [მომხმარებლის გზამკვლევიდან](https://facebook.github.io/create-react-app/).

### Next.js {#nextjs}

[Next.js](https://nextjs.org/) არის პოპულარული და მსუბუქი framework, რომელიც React-ის გამოყენებით **სტატიკური და სერვერის მხარეს ასახვადი (server-rendered) აპლიკაციების** შექმნაში გვეხმარება. იგი შეიცავს **სტილიზაციისა და მარშრუტიზაციის** მზა გადაწყვეტილებებს და ვარაუდობს, რომ სერვერის მხარეს იყენებთ [Node.js](https://nodejs.org/)-ს.

ისწავლეთ Next.js [მისი ოფიციალური გზამკვლევიდან](https://nextjs.org/learn/).

### Gatsby {#gatsby}

[Gatsby](https://www.gatsbyjs.org/) არის საუკეთესო გზა React-ის გამოყენებით **სტატიკური ვებსაიტების** შესაქმნელად. იგი საშუალებას გაძლევთ გამოიყენოთ React-კომპონენტები, მაგრამ შედეგად აბრუნებს წინასწარ ასახულ (pre-rendered) HTML-ს და CSS-ს, რაც უსწრაფესი ჩატვირთვის დროის გარანტიას იძლევა.

ისწავლეთ Gatsby [მისი ოფიციალური გზამკვლევიდან](https://www.gatsbyjs.org/docs/) და [საწყის ნაკრებთა გალერეიდან](https://www.gatsbyjs.org/docs/gatsby-starters/).

### უფრო მოქნილი ხელსაწყოთა ნაკრებები {#more-flexible-toolchains}

შემდეგი ხელსაწყოთა ნაკრებები მეტ მოქნილობასა და არჩევანს გვთავაზობს. მათ ჩვენ უფრო გამოცდილ დეველოპერებს ვურჩევთ:

- **[Neutrino](https://neutrinojs.org/)** აერთიანებს [webpack](https://webpack.js.org/)-ის ძალასა და *preset-ების* სიმარტივეს. ინსტრუმენტი შეიცავს *preset*-ს [React-აპლიკაციებისათვისა](https://neutrinojs.org/packages/react/) და [React-კომპონენტებისათვის](https://neutrinojs.org/packages/react-components/).

- **[Nx](https://nx.dev/react)** არის ხელსაწყოთა ნაკრები full-stack *monorepo* დეველოპმენტისათვის, რომელშიც ჩაშენებულია React-ის, Next.js-ის, [Express](https://expressjs.com/)-ის და სხვ. მხარდაჭერა.

- **[Parcel](https://parceljs.org/)** არის სწრაფი, ნულოვანი კონფიგურაციის ვებ-აპლიკაციის *bundler*, რომელიც [მუშაობს React-თან](https://parceljs.org/recipes.html#react).

- **[Razzle](https://github.com/jaredpalmer/razzle)** არის სერვერის მხარეს ასახვადი (server-rendering) framework, რომელიც არ საჭიროებს არანაირ კონფიგურაციას, მაგრამ გვთავაზობს Next.js-ზე მეტ მოქნილობას.

## ხელსაწყოთა ნაკრების შექმნა ნულიდან {#creating-a-toolchain-from-scratch}

JavaScript-ის ხელსაწყოთა ნაკრები, როგორც წესი, მოიცავს:

* **პაკეტის მენეჯერს**, როგორიცაა [Yarn](https://yarnpkg.com/) ან [npm](https://www.npmjs.com/). იგი საშუალებას გაძლევთ ისარგებლოთ მესამე მხარის (third-party) პაკეთთა უზარმაზარი ეკოსისტემით და მარტივად დააყენოთ ან განაახლოთ ისინი.

* **bundler**-ს, როგორიცაა [webpack](https://webpack.js.org/) ან [Parcel](https://parceljs.org/). იგი საშუალებას გაძლევთ წეროთ მოდულარული კოდი და გააერთიანოთ ისინი პატარა პაკეტებში, რათა მოხდეს ჩატვირთვის დროის ოპტიმიზაცია.

* **კომპილატორს**, როგორიცაა [Babel](https://babeljs.io/). იგი საშუალებას გაძლევთ წეროთ თანამედროვე JavaScript-კოდი, რომელიც მუშაობს მოძველებულ ბრაუზერებზეც.

თუ ხელსაწყოთა ნაკრების შექმნას ნულიდან ამჯობინებთ, [იხილეთ ეს გზამკვლევი](https://blog.usejournal.com/creating-a-react-app-from-scratch-f3c693b84658), სადაც ხორციელდება `Create React App`-ის ზოგიერთი ფუნქციონალის ხელახლა შექმნა.

არ დაგავიწყდეთ, დარწმუნდეთ, რომ თქვენი ხელსაწყოთა ნაკრები [სათანადოდ არის გამართული წარმოებაში ჩასაშვებად](/docs/optimizing-performance.html#use-the-production-build).
